---
icon: material/numeric-8-box
title: Cvičení 8
---

# Kontrolní den 3
## Prezentace mapového výstupu

--> [**časový harmonogram prezentací**](https://tinyurl.com/155PKAR){target="_blank"}

### Tipy před odevzdáním
- nezapomeňte si zkontrolovat, že mapa obsahuje všechny náležitosti (viz [**kritéria hodnocení**](https://k155cvut.github.io/pkar/#binarni-kriteria)) a vyvarujte se nejčastějších kartografických chyb
- než půjdete mapu tisknout, nechte někoho jiného, ať se na ni podívá (vyvarujete se tím chyb vyplývajících z autorské slepoty)
- vytištěnou mapu nepřekládejte, ale nechte si ji srolovat potištěnou stranou ven (nikoliv dovnitř). Je to z toho důvodu, že když mapu položíte na stůl potištěnou stranou nahoru, vydrží ležet rozložená a nebude mít tendenci se sama srolovat (což by v opačném případě měla)
- oponent musí vidět vytištěnou mapu dříve než na obhajobě, stejně tak autor mapy musí vidět oponenturu ještě před svým vystoupením, aby si mohl připravit adekvátní reakci

### Odevzdání výstupu
- na prezentaci přineste mapový poster v tištěné podobě
- finální verzi mapového posteru ve formátu PDF zároveň před prezentací nahrajte do sdílené složky [**PKAR2025_prezentace**](https://tinyurl.com/2025PKAR){target="_blank"} *(můžete sem nahrát i soubor s prezentaci, pokud budete mít připraven)*

### Průběh prezentace
- vlastní prezentace (3–4 min) – postačí slovní popis nad ukázkou výstupu (viz obsah níže!), případně si můžete k prezentaci připravit slajdy *(není nutné)*
- po prezentaci Vašeho výstupu bude následovat slovní hodnocení mapy od Vašeho oponenta (1–2min) a diskuze (1–2min), kde se můžete vyjádřit k připomínkám oponenta, případně (v závislosti na zbývajícím čase) budeme mít k Vaší mapě komentáře my 😊

### Obsah prezentace (3–4min)
- představení tématu *(mapu čeho a proč jste vytvořili, motivace, účel mapy (pro koho je mapa určena?); pokud je to neobvyklé téma, vysvětlit, o co se jedná)*
- jakým způsobem jste pro mapu získali data *(zmiňte především tematická data a zajímavý topografický poklad)*
- jaké jste použili metody tematické kartografie a proč?
- jaká je přidaná hodnota mapy? čím je mapa pro uživatele zajímavá?
- získané zkušenosti *(potíže při tvorbě, použitý software)*
- shrnutí / závěr *(mapu si nekritizujte, to bude mít na starosti Váš oponent a my 😊)*

    *(osnova není striktní, slouží spíše pro Vaši inspiraci)*


### Obsah oponentury (1–2min)
- silné stránky mapy *(co se povedlo a proč, např. vhodná aplikace metod TK, použitá infografika, design, zajímavý nápad/zpracování apod.)*
- slabé stránky mapy *(co se nepovedlo a proč, a jak by to šlo udělat lépe; např. nevhodná aplikace metod TK, nedodržení kartografických zásad, chybějící kompoziční prvky apod.)*

